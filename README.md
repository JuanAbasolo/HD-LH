Hizkuntzen Didaktikarako Ikuspegi Berriak

Ikastegia
    Bilboko Hezkuntza Fakultatea
Titulazioa
    Lehen Hezkuntzako Gradua
Ikasturtea
    2019/20
Maila
    4
Kreditu kopurua
    6
Hizkuntzak
    Euskara 
Kodea
    27574

IrakaskuntzaToggle Navigation
Orduen banaketa irakaskuntza motaren araberaIrakaskuntza mota	Ikasgelako eskola-orduak	Ikaslearen ikasgelaz kanpoko jardueren orduak
Magistrala	24	36
Mintegia	5	7.5
Gelako p.	31	46.5
Ordenagailuko p.	0	0
Irakaskuntza-gidaToggle Navigation
Irakasgaiaren Azalpena eta Testuingurua zehazteaToggle Navigation

"Hizkuntzen didaktikarako ikuspegi berriak" ikasgaia Haur eta Lehen Hezkuntzako graduetako laugarren ikasturteko ikasleei eskaintzen zaie. "Hizkuntz(ar)en i(ra)kaskuntzako ikuspegi berriak" minorreko ikasgaia da eta ikasleak ikasgai solte gisa ere har dezake.
Ikasgai honen bidez prestakuntza osagarria eskaini nahi zaio ikasleari sakonago aztertzeko gaur egun hizkuntz(ar)en ikas-irakaskuntzan garrantzitsutzat jotzen diren hainbat osagai eta ikuspegi, kontuan harturik hizkuntzen trataeraren alorrean nolako aldaketak ari diren gertatzen hezkuntza sisteman, jendarteko mugimenduei eta joerei erantzunez. Hausnarketa sakondu nahi da irakasle-gaiek azter ditzaten euren hasierako prestakuntzan hainbat ikuspegi eta baliabide, alorraren bilakabidean gaur egun jardunbide egokitzat jotzen direnak, horren guztiaren bidez irakasle-jardueran jarrera berritzaile eta gogoetatsua indartu nahian.
Horrela, aztergai izanen dira gaur egungo hezkuntza sisteman garrantzitsu jotzen diren hainbat ikuspegi, jardunbide eta baliabide. Haien artean hauek aipa daitezke: Hizkuntzen Europako Erreferentzi Marko Bateratuaren testuingurua, Hizkuntzen Trataera Bateratua, Hizkuntzak eta Edukiak Batera Ikas-irakasteko planteamenduak, hezkuntza sistemaren helburu eleaniztunak dakartzan joerak, hizkuntz aniztasuna eta eleaniztasuna, geletako jatorriko hizkuntza-aniztasuna kudeatzea, hizkuntzen ikas-irakaskuntzan indarrean diren ikasbide desberdinak (proiektuen bidez, atazen bideZ) teknologia berriak hizkuntzen ikas-irakaskuntzan, portfolioa, ikasleen estrategiak hizkuntzak ikasteko, interferentzien eta erroreen trataera, ikastetxearen hizkuntza proiektua lantzeko orientabideak, eta abar.
Ikasgaiaren helburu orokorrak hauek dira:
- Hezkuntza sisteman elebitasunetik eleaniztasunera gaur egun gertatzen ari diren mugimenduak beren testuinguruan kokatzea, gogoeta sakonduz haien arrazoiez, oinarriez eta ondorioez;
- Gaur egun hezkuntza sisteman, Haur eta Lehen Hezkuntzako mailetan (12 urtera bitarteko ikasleekin), hizkuntzen ikas-irakaskuntzan indarrean diren ikuspegi, joera, jardunbide nagusi batzuk ezagutzea eta haietaz gogoeta egitea, haien testuinguruak, arrazoiak eta oinarriak ulertzea eta jakitea, ikuspuntu teoriko-praktikotik.
Gaitasunak / Irakasgaia Ikastearen EmaitzakToggle Navigation

GAITASUNAK:
-Analizatzea, ezagutzea eta azaltzea gaur egun hizkuntzen ikas-irakaskuntzan Lehen Hezkuntzako mailetan garrantzitsutzat eta egungotzat jotzen diren zenbait orientabide, jardunbide eta baliabide, beste batzuekin kontrastean.
-Ikuspegi horiek gaurko hezkuntza sisteman duten egokitasunaz gogoeta funtsatua egitea eta haien baliozkotasuna aztertzea.
-Gogoeta sakontzea eta argudiatzea nolako eragina izan dezakeen eta izaten ari duen anitz-eleko egoerak eskolaren eta ikasgelaren testuinguruan.
-Erdiestea jakintza funtsatua eta gogoetan oinarritua hezkuntza elebiduneko eta eleanitzeko programez, aintzat harturik nolako hizkuntz eta kultur aniztasuna den eskolan.
-Komunikazio konpetentziak garatzea Autonomi Erkidegoko bi hizkuntza ofizialetan.
-Aldeko jarrerak sortzea hizkuntzez, pertsona elebidunez eta irakaskuntza elebidunaz eta eleaniztunaz, oharturik nolako onurak eta zailtasunak diren horietan.

IKASKETA EMAITZAK:
-Ezagutzea eta azaltzea zer diren, zertan duten oinarria eta zer ezaugarri dituzten honako ideia eta jardunbide hauek: Ikuspegi komunikatiboa, Hizkuntzak eta Edukiak Batera Ikastea, Hizkuntzen Trataera Bateratua, EAEko marko hirueleduna, immigrazio hizkuntzen trataera, hizkuntza-komunikaziorako gaitasuna lantzeko orientabide metodologiko egungoak (proiektuen bidez, atazen bidez,…), IKTak hizkuntzen irakaskuntzan eskolan, ikas-estrategiak, interferentziak eta erroreak, ikastetxearen hizkuntza proiektua.
-Bilatzea eta hautatzea informazio bibliografikoa gai horietan sakontzeko bide gisa.
-Jakitea eta azaltzea zertan diren eta norantz doazen hizkuntz aniztasun eta eleaniztasun gertakariak egungo jendartean eta egungo Hezkuntza Sisteman.
-Ezagutzea eta azaltzea hizkuntzen ikas-irakaskuntzan gaur egun indarrean diren jardunbide batzuen oinarriak eta ezaugarriak (Hizkuntzen Trataera Integratua, Hizkuntzak eta Edukiak Batera Ikastea…)
-EAEko Marko Hirueleduna zer den jakitea eta haren ezaugarriak azaltzea.
-Immigrazioko hizkuntzen hiztunekin jarduteko oinarrizko orientabideak eta baliabideak ezagutzea eta analizatzea.
-Hizkuntza kohesio-koherentziez, zuzentasunez eta egokitasunez erabiltzea, ahoz eta idatziz.
-Hizkuntza guztiei eta haien hiztunei adieraztea errespetua, aintzatespena eta balioespen ona.
Eduki teoriko-praktikoakToggle Navigation

-Hezkuntza sistema eta gaitasunak: hizkuntza-komunikaziorako gaitasuna.
-Europako Erreferentzi Marko Bateratua Hizkuntzetarako
-Ikuspegi komunikatiboa
-Hizkuntzak eta Edukiak Batera Ikastea (HEBI): oinarriak eta ezaugarriak
-Hizkuntzen Trataera Bateratua(HTB): oinarriak eta ezaugarriak
-EAEko marko hirueleduna: ezaugarriak eta kezkak
-Immigrazio hizkuntzen trataera: orientabideak, baliabideak
-Hizkuntza-komunikaziorako gaitasuna lantzeko orientabide metodologiko egungoak: proiektuen bidez, atazen bidez,…
-Metodologien bilakaera
-Sekuentzia didaktikoak
-IKTak hizkuntzen irakaskuntzan eskolan
-Ikas-estrategiak
-Interferentziak eta erroreak
-Portfolioa
-Ikastetxearen hizkuntza proiektua

MetodologiaToggle Navigation

Eskola magistralak eta gela praktikak konbinatzen dira. Biek eskatzen dute ikasleen parte hartze aktiboa, kolaborazio jarduna eta edukiei buruzko gogoeta, eta baita ikasleak berak hartzea bere ikasketa prozesuaren erantzukizuna.
Eskola magistraletan honako jarduera hauek eginen dira:
-Edukien azalpena, analisia eta eztabaida
-Dudak argitzea

Gela praktiketan, oro har, jarduera hauek egin daitezke:
-Testuen irakurtze kritikoa
-Ikus-entzunezko materiala analizatzea
-Atazak egitea
-Ikas-materialen analisia, euskarri ezberdinetan
-Lanak ahoz aurkeztea

Mintegietan honako hauek dira egitekoak:
-Ikasleek lanak azaltzea, analizatzea eta eztabaidatzea, irakasleak lagunduta norabidean

Tutoretzetan jarduera hauek egin daitezke:
-Dudak argitzea
-Lanak gidatzea

Gelaz kanpoko jarduerak hauek dira:
-Ikaste lana.
-Bakarkako edo taldekako lanak egitea.
-Testuak kritikoki irakurtzea.
-Bibliografia eta intereseko beste material batzuen bilatzea.
Ebaluazio-sistemakToggle Navigation

    Azken Ebaluazioaren Sistema
    Kalifikazioko tresnak eta ehunekoak:
        Garatu beharreko proba idatzia (%): 50
        alde lanak (arazoen ebazpenak, proiektuen diseinuak) (%): 50

Ohiko Deialdia: Orientazioak eta Uko EgiteaToggle Navigation

KLASERA DATORREN IKASLEAREN EBALUAZIO SISTEMA
oEbaluazioa mistoa: Eskoletara erregulartasunez datorren ikaslea (asistentziaren %75) baliabide hauen bidez ebaluatua izango da:
-Ikasturtean zehar egindako lanak eta haiei buruz emaniko azalpenak eta aurkezpenak (% 50).
-Azterketa idatzia jorratutako gaiei buruz (%50).
oOharra: irakasgaia gainditzeko beharrezkoa da atal bakoitzean puntuazioaren %40 baino gehiago lortzea (azterketan, lane(t)an eta aurkezpenetan). Gainditutako ataletako emaitzak gordeko dira deialdi berezirako, baina ez dira gordeko hurrengo ikasturteetarako.

JUSTIFIKATUTAKO ARRAZOIENGATIK KLASERA EZIN ETOR DAITEKEEN IKASLEA
oAmaierako ebaluazioa: eskoletara erregulartasunez etortzen ez diren ikasleek (asistentziaren %75 baino gutxiago) azken azterketa egin beharko dute, eta horren bidez irakasgaian lortu beharreko gaitasun guztiak ebaluatuko dira. Azterketak galdera teorikoak edota praktikoak izan ditzake. Gainera, eskatu ahal izanen zaio lan praktikoren bat egitea eta ekartzea.

OHIKO DEIALDIARI UKO EGIN NAHI DION IKASLEA
oEbaluazio mistoa:
a)Azken azterketa egiten ez duen ikaslea “ez aurkeztutzat” hartuko da.
b)Deialdiari uko egin nahi dion ikasleak idazki bat bidali beharko dio irakasgaia azaltzen duen irakasleari (edo irakasleei, bat baino gehiago direnetan) uko egin nahi duela adierazteko. Idazki hori, beranduenik, azterketen saio ofiziala hasi baino hamar egun lehenago bidali behatko dio irakasleari.
oAmaierako ebaluazioa:
Azken azterketa egiten ez duen ikaslea “ez aurkeztutzat” hartuko da.

BALIOETSIKO DIREN BESTE ALDERDI BATZUK:
oJarrera balioetsiko da. Kontuan hartuko dira honako hauek:
-Puntualtasuna eta ikasgelara etortzea.
-Parte hartzea eta ekimena.
-Ahalegina, saiatzea eta aurrerapena.
Zereginei dagokienez honako hauek balioetsiko dira:
a) Gelan proposaturiko zereginak betetzea eta azaltzea.
b) Kohesio-koherentziak, zuzentasuna eta egokitasuna zereginetan.

Ezohiko deialdia: Orientazioak eta Uko EgiteaToggle Navigation

AZKEN EBALUAZIOA (%100)
oAzken Froga
oAzken kalifikazioa egiteko kalkulua eta baldintzak: Batez bestekoa eginen da azken azterketaren eta lan praktikoen artean. Irakasgaia gainditzeko beharrezkoa da atal bakoitzean puntuazioaren %40 baino gehiago lortzea (azterketan, lanetan eta aurkezpenetan). Ohiko deialdian gainditutako atalen notak gordeko zaizkie ikasleei.

EBALUAZIO IRIZPIDEAK: Ohiko deialdian erabilitakoak berak dira.

EZ-OHIKO DEIALDIARI UKO EGIN NAHI DION IKASLEA
Prozedura: ez aurkeztearekin nahikoa da.